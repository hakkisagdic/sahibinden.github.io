---
layout: post
title: Başlarken
description: Bir süredir hayata geçirmek istediğimiz blog sitemiz yayın hayatına başlıyor.
category: genel
author: barisguzelordu
tags: [blog, genel]
comments: true
---

Bir süredir hayata geçirmek istediğimiz blog sitemiz yayın hayatına başlıyor. Türkiye’nin en çok ziyaret edilen e-ticaret sitesinin IT çalışanları olarak, sahibinden labs ile tüm deneyim ve birikimlerimizi paylaşabileceğimiz farklı bir kulvar oluşturmayı amaçlıyoruz.

sahibinden.com ailesinin yazılımcıları ve tasarımcılarının, sitenin her noktasında emekleri var. Ama böylesine dinamik bir sitenin, üretimi IT çalışanları tarafından yapılacak özel bir “kolektif üretim sahası”na ihtiyacı olduğunu kendi aramızda konuşuyorduk. Şimdi oluşturduğumuz sahaya inmenin heyecanını yaşıyoruz.

Bu blog ile; geliştirdiğimiz fikirleri, paylaşmak istediğimiz önerileri, dikkatle takip ettiğimiz her türlü teknolojik yenilik ve gelişmeye yönelik yorumlarımızı sizlerle paylaşacağız.

Bizler gibi bilgi teknolojilerine meraklı, fikrin önemi konusunda kararlı bir iyimserliğe sahip olan insanlarla bir köprü kurabilirsek çok memnun olacağız. Doğaldır ki, insan söyleyecek şeyi olduğunu, söylediğinin anlamını ve söyleneni anlayacak başkalarının bulunduğunu sınamak istiyor. Bu anlamda bizimle gerçekleştireceğiniz paylaşımları fazlasıyla önemsediğimizi belirtmek isteriz.

Bu ortak çabanın ardında ulaşmak istediğimiz çok önemli bir hedef var. İletilecek fikirler ve kurulacak iletişim dahilinde sahibinden.com ailesinin referanslarından birini oluşturmak ve kendimizi sizlere gerçek anlamda tanıtabilmek şüphesiz en büyük hedefimiz…

Hoşgeldiniz...
