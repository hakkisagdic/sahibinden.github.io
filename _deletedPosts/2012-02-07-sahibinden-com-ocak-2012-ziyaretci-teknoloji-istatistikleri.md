---
layout: post
title: "Sahibinden.com Ocak 2012 ziyaretçi teknoloji istatistikleri"
description: 2012 Ocak ayında Türk internet kullanıcılarının teknolojik eğiliminin seyrini görelim
category: genel
author: muratcorlu
tags: [browser stats, tarayıcı istatistikleri]
comments: true
share: true
---

[Geçen ayki yazımız][1]da Sahibinden.com&nbsp;ziyaretçilerinin 2011 yılı Aralık ayına ait teknoloji kullanım verilerine yer vermiştik. Bu yazımızda da sizinle 2012′nin ilk ayına ait verileri paylaşacağız.

![][2]

Tarayıcı kullanımlarındaki değişim grafiği Ocak ayında da aynı seyir ve hızde devam etti. **Google Chrome**‘un kullanım oranının %30,22′den **%32,57**‘ye yükselmesi ve geçtiğimiz ay en çok kullanılan tarayıcı olan **Internet Explorer 8**‘in kullanım oranının **%30,48**‘e gerilemesiyle, Internet tarihi boyunca ilk kez Internet Explorer haricinde bir tarayıcı en çok kullanılan tarayıcı durumuna yükseldi. Bütün **Internet Explorer** tarayıcılarının kullanım oranı da düşmeye devam ederek **%48,95**‘e geriledi. **Firefox**‘un da Mayıs 2011′den bu yana gelen istikrarlı düşüşü, Ocak ayında da devam ederek **%13,61**‘e geriledi. Safari -Mac OS işletim sisteminin kullanım oranındaki artışla orantılı olarak- küçük yükselişlerine devam ediyor. **%2,51**‘lik kullanım oranına ulaşan **Safari**, neredeyse 1 yıldır değişmeyen **%0,85**‘lik kullanım oranındaki **Opera**‘nın önünde en çok kullanılan 4. tarayıcı olmaya devam ediyor.

![][3]

Internet Explorer versiyonlarında da seyir Ocak ayında da değişmedi. Aralık ayında %1′e kadar gerileyen **IE 6**, Ocak ayında %1′in de altına düşerek **%0,88**‘e kadar geriledi. Kullanım oranlarının Türkiye’yle yaklaşık aynı oranlarda olduğu görülen ABD’de de ocak ayı başında IE 6′nın %1′in altında bir kullanım oranına gerilemesini [Microsoft ekibi kutlamıştı][4]. IE 7 ve IE 8′deki düşüşler devam ederken, IE 9′daki yükseliş da biraz yavaşlayarak da olsa devam etti. **IE 7 %6,46**‘ya, hala en çok kullanılan 2. tarayıcı olan **IE 8 %30,48**‘e gerilerken, Firefox’un hemen arkasında 4. sırada yer alan **IE 9**‘un kullanım oranı **%11,13**‘e yükseldi.

![][5]

İşletim sistemleri genel kullanım oranlarında ciddi bir kıpırdama yok ancak Mac OS ve Linux’da küçük yükselişlere karşılık, Windows oranında küçük bir düşüş var. Son durumda **Windows** işletim sistemleri **%95,57**‘lik kullanım oranına, **Mac OS %1,10**, **Linux** ise **%0,22**‘lik bir kullanım oranına sahipler.

![][6]

Windows versiyonlarında değişime bakacak olursak, Windows XP ve Windows Vista’da %1,5′lık bir gerilemeye karşın, Windows 7′de %1,5′lik bir yükselme görülüyor. Son durumda **Windows 7 %46,57**, **Windows XP %42,82** ve **Windows Vista %5,91**‘lik kullanım oranlarına sahipler.

![][7]

Ocak 2012′de bazı ekran çözünürlüklerinde de hareketlenmeler gördük. Hala en çok kullanılan çözünürlük olan **1024×768** çözünürlüğü **%22,41**‘e gerilerken, 2. sıradaki **1366×768** çözünürlük arayı kapatarak **%20,54**‘e yükseldi.

Türkiye’nin en çok sayfa gösterimine sahip sitesi sahibinden.com verilerine göre Ocak ayındaki veriler bu şekildeydi. Peki siz bu değişimleri nasıl yorumluyorsunuz?

Şubat ayının verileri için Mart ayı başında görüşmek üzere…

Not: Veriler Google Analytics’den alınmaktadır.

   [1]: /yazi/sahibinden-com-ziyaretcileri-2011-yili-teknoloji-analizi/
   [2]: /images/posts/istatistikler/2012-01/01_006.png "Şubat 2011 - Ocak 2012 tarayıcı kullanım oranları"
   [3]: /images/posts/istatistikler/2012-01/01_007.png "Şubat 2011 - Ocak 2012 Internet Explorer versiyonları kullanım oranları"
   [4]: http://www.webrazzi.com/2012/01/05/microsoft-pazar-payindaki-dususu-kutluyor/
   [5]: /images/posts/istatistikler/2012-01/01_008.png "Ocak 2012 işletim sistemleri kullanım oranları"
   [6]: /images/posts/istatistikler/2012-01/01_009.png "Ocak 2012 Windows versiyonları kullanım oranları"
   [7]: /images/posts/istatistikler/2012-01/01_005.png "Ocak 2012 ekran çözünürlükleri kullanım oranları"


