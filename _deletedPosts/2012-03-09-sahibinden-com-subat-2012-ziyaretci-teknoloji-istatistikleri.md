---
layout: post
title: "Sahibinden.com Şubat 2012 ziyaretçi teknoloji istatistikleri"
description: 2012 Şubat ayında Türk internet kullanıcılarının teknolojik eğiliminin seyrini görelim
category: genel
author: muratcorlu
tags: [browser stats, tarayıcı istatistikleri]
comments: true
share: true
---

2 aydır geliştirici günlüğümüzde paylaştığımız sahibinden.com ziyaretçileri teknoloji istatistiklerinde Şubat 2012 istatistikleri ile karşınızdayız.

![][1]

Tarayıcı kullanım oranlarındaki değişim son 8 aydaki periyotta devam ediyor. Firefox, Safari ve Opera’da küçük hareketler gözlenmeye devam ederken, Chrome ve Internet Explorer cephesindeki müthiş ivme de hızını kaybetmiyor. [Geçen ay en çok kullanılan tarayıcı olmayı başaran][2] **Chrome**‘un, şubat ayında da kullanım oranı yüzde 2′den fazla artarak **%34,86**‘lık paya ulaştı. Tüm Internet Explorer’larda da yaklaşık yüzde 2′lik bir düşüş var. Şubat ayı ortalamalarına göre **Internet Explorer**‘ın kullanım oranı **%46,90**‘a geriledi. 8 aydır süren bu istikrarlı hareketlenme bu şekilde devam ederse, Chrome haziran ayında tüm Internet Explorer sürümlerinden daha fazla kullanılır hale gelecek, 2012 sonbaharında ise %50′nin üzerine çıkacak. Tabi bu hesapta yakında çıkması beklenen Internet Explorer 10′un etkisini göz ardı ediyoruz. Diğer tarayıcılarda ise şubat ayı ortalama kullanım oranları şöyle: **Firefox %13,21**, **Safari %2,65**, **Opera %0,82**.

![][3]

Tüm versiyonları toplandığında hâlâ en çok kullanılan tarayıcı olan Internet Explorer’ın versiyonlarındaki dağılımda da son 8 aydaki değişimde şubat ayında da bir hareketlenme olmadı. IE 6, IE 7 ve IE 8′de düşüş devam ederken, IE 9′da yükselme devam etti. **IE 6 %0,76**‘ya, **IE 7 %5,74**‘e ve **IE 8 de %28,30**‘a gerilerken, **IE 9 ise %12,09**‘a yükseldi.

![][4]

İşletim sistemleri genel dağılımda da şaşırtıcı bir gelişme olmadı şubat ayında da. İşletim sistemi piyasasının tek hakimi **Windows %95,09**‘luk kullanım oranına sahipken, **MacOS %1,09**, **Linux** ise **%0,21**‘lik kullanım oranlarına sahip.

![][5]

Windows 8′in ayak seslerinin duyulduğu bu günlerde Windows sürümleri arasındaki dağılımda da geçtiğimiz aylardaki hareketlenme devam etti. En çok kullanılan Windows sürümü **Windows 7** kullanım oranını **%48,13**‘e yükseltirken, emektar Windows, **Windows XP %41,40**‘lık oranla 2. sırada. Windowsların çirkin ördeği **Vista**‘nın kullanım oranı ise **%5,56**.

![][6]

Sitemizi **mobil tarayıcılar** tarafından ziyaret edenlerin oranının **%2,74**‘e yükseldiği şubat ayının istatistiklerini verirken, Mobil platformlara da bir yer ayırmamız gerektiğini düşündük. Mobil işletim sistemlerinde iOS’in %60′a varan oranda bir üstünlüğü bulunuyor. iOS’li işletim sistemlerine sahip cihazlardan **iPhone %35,49**, **iPad %22,84**, **iPod** ise **%0,66**‘lık kullanım oranlarına sahipler. Bir çok akıllı telefonda kullanılan **Android** işletim sisteminin kullanım oranı **%24,68**. Diğer güçlü mobil platformlardan **SymbianOS** **%11,63**, **BlackBerry** ise **%2,92**‘lik kullanım oranına sahip. Masaüstü işletim sistemlerinin rakipsiz lideri **Windows** ise mobil platformlarda yok denecek düzeyde bir orana sahip: **%0,22**.

![][7]

Ekran çözünürlüklerinin dağılımındaki hareketlenme şubat ayında da geniş ekranların oranlarının artması şeklinde devam etti. En çok kullanılan ekran çözünürlüğü **%21,80**‘lik oranla **1024×768**, hemen arkasında ise **%21,24** ile **1366×768** çözünürlük var.

Nisan ayında, Mart 2012 istatistiklerinde görüşmek üzere.

Not: Veriler Google Analytics’den alınmaktadır. Mobil platform istatistikleri sadece mobil tarayıcılardan gelen ziyaretçileri kapsamaktadır. Mobil uygulamalar dahil değildir.

   [1]: /images/posts/istatistikler/2012-02/tarayici.png
   [2]: /yazi/sahibinden-com-ocak-2012-ziyaretci-teknoloji-istatistikleri/
   [3]: /images/posts/istatistikler/2012-02/ie.png
   [4]: /images/posts/istatistikler/2012-02/os.png
   [5]: /images/posts/istatistikler/2012-02/win.png
   [6]: /images/posts/istatistikler/2012-02/mobil.png
   [7]: /images/posts/istatistikler/2012-02/resolutions.png
