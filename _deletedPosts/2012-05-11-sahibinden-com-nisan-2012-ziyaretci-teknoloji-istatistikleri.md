---
layout: post
title: "Sahibinden.com Nisan 2012 ziyaretçi teknoloji istatistikleri"
description: 2012 Nisan ayında Türk internet kullanıcılarının teknolojik eğiliminin seyrini görelim
category: genel
author: muratcorlu
tags: [android, browser stats, chrome, firefox, Internet Explorer, tarayıcı istatistikleri, windows]
comments: true
share: true
---

Sahibinden.com’un -bir başka deyişle Türk internet kullanıcılarının- Nisan 2012 ayına ait teknoloji istatistikleri ile tekrar birlikteyiz.

![][1]

Tarayıcı oranlarında Chrome – Internet Explorer mücadelesinde liderin değişmesine ramak kaldı. Internet Explorer’ın kullanım oranındaki düşüş Nisan ayında da devam etti ve **Internet Explorer**‘ın kullanım oranı** %43,28**‘e geriledi. **Google Chrome** da Nisan 2012 ayındaki ortalamada oranını **%38,66**‘ya çıkarınca aradaki fark %4,5′a kadar inmiş oldu. Bu gidişat Google Chrome’un önümüzdeki ay Internet Explorer’ı geçebileceği ihtimalini güçlendiriyor. Yukarıda bu fırtına varken, diğer tarayıcıların ise istikrarlı gidişatı devam ediyor. **Firefox** küçük düşüşlere devam ederek **%12,85**‘e gerilerken, **Safari %2,7**3′de, **Opera** ise **%0,76**‘da kaldı.

![][2]

Internet Explorer versiyonlarındaki değişim normal seyrine geri döndü. Geçen ayki, IE9′daki sert yükseliş ve IE8′deki sert düşüşten sonra, bu ay IE9 küçük yükselişine, diğer versiyonlarsa düşmeye devam etti. Nisan 2012 ortalamasına göre **Internet Explorer 8 %22,17**, **Internet Explorer 9 %15,82**, **Internet Explorer 7 %4,74** ve **Internet Explorer 6 %0,54**‘lük kullanım oranlarına sahipler.

![][3]

İşletim sistemleri oranlarında şaşırtıcı bir gelişme yok. **Windows %95,14**, **Mac OS %1,07** ve **Linux %0,20**‘lik kullanım oranlarına sahipler.

![][4]

Windows versiyonlarında genel gidişat seyrine devam ediyor. Windows 7′nin kullanım oranı yükselirken, Windows XP ve Windows Vista’nın kullanım oranları düşüyor. **Windows 7 %50,41**, **Windows XP %39,38**, **Windows Vista %5,07**‘lik kullanım oranlarına sahipler.

![][5]

Nisan ayında kullanım oranının %2,97′ye gerilediği mobil ortamlarda Android ve iPad cihazların yükselişi devam ederken, iPhone cihazlarında bir gerileme görüldü. Nisan ayı ortalamasına göre, **iPhone %32,53**, **Android %27,36**, **iPad %23,72**, **SymbianOS %11,58**, **Blackberry %3,01** ve **Windows Phone %0,23**‘lük kullanım oranlarına sahipler.

![][6]

Ekran çözünürlüklerinde 1024×768 çözünürlüğünün kullanım oranı düşmeye devam ederken, en çok kullanılan çözünürlük olan 1366×768 çözünürlüğünün kullanım oranı da artmaya devam etti. **1366×768** çözünürlüğü **%22,14**, **1024×768** çözünürlüğü ise **%20,92**‘lik kullanım oranına sahip.

Haziran ayında, Mayıs ayı istatistikleriyle tekrar görüşmek üzere.

Not: Veriler Google Analytics’den alınmaktadır. Mobil platform istatistikleri sadece mobil tarayıcılardan gelen ziyaretçileri kapsamaktadır. Mobil uygulamalar dahil değildir.

   [1]: /images/posts/istatistikler/2012-04/tarayici.png "Nisan 2012 - Tarayıcı istatistikleri"
   [2]: /images/posts/istatistikler/2012-04/ie.png "Nisan 2012 - Internet Explorer"
   [3]: /images/posts/istatistikler/2012-04/os.png "Nisan 2012 - İşletim sistemleri"
   [4]: /images/posts/istatistikler/2012-04/win.png "Nisan 2012 - Windows versiyonları"
   [5]: /images/posts/istatistikler/2012-04/mobil.png "Nisan 2012 - Mobil işletim sistemleri"
   [6]: /images/posts/istatistikler/2012-04/cozunurluk.png "Nisan 2012 - Çözünürlük"
