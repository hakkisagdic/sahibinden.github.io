---
layout: post
title: "Sahibinden.com Mayıs 2012 ziyaretçi teknoloji istatistikleri"
description: 2012 Mayıs ayında Türk internet kullanıcılarının teknolojik eğiliminin seyrini görelim
category: genel
author: muratcorlu
tags: [android, browser stats, chrome, Internet Explorer, ios, tarayıcı istatistikleri]
comments: true
share: true
---

İlginç gelişmelere sahne olan Mayıs ayının istatistikleriyle yine karşınızdayız.

![][1]

Uzun zamandır beklenen oldu ve **Google Chrome**, %4′lük büyük bir sıçrama yapıp **%42,39**‘luk kullanım oranına ulaşarak, **%40,62**‘ye gerileyen **Internet Explorer**‘ı Mayıs ayı içerisinde geride bırakmayı başardı. Böylece, Türkiye’de internetin yaygınlaşmaya başladığı günlerden bu yana, devamlı olarak en çok kullanılan tarayıcı olma unvanını elinde bulunduran Internet Explorer, mayıs ayında liderliği, en çok kullanılan tarayıcılar arasındaki en genci olan Google Chrome’a devretmiş oldu. Diğer 3 tarayıcıda da küçük düşüşler görüldü. **Firefox %12,51**, **Safari %2,37** ve **Opera %0,60**‘lık kullanım oranlarına gerilediler.

![][2]

Internet Explorer versiyonlarına baktığımızda, IE9′un 3 aydır sekteye uğrayan yükselişine karşılık, IE8′in hızlı düşüşüne devam ettiğini görüyoruz. Hâlâ en çok kullanılan Internet Explorer sürümü olan **Internet Explorer 8**, mayıs ayı ortalamasında **%20,17**‘lik kullanım oranına sahip. Internet Explorer’ın en yeni tarayıcısı, **Internet Explorer 9**, 3 aydır yaklaşık aynı seviyede kaldı ve mayıs ayı ortalamasında **%15,90**‘lık kullanım oranına sahip oldu. Internet Explorer 6′nın tarih sahnesinden çekilmesinden sonra, web önyüz yazılımcılarının yeni derdi haline gelen **Internet Explorer 7**, küçük düşüşüne devam etti ve **%4,09**‘a geriledi. **Internet Explorer 6**‘nın kullanım oranı ise **%0,45**.

![][3]

İşletim sistemlerinde yine bir sürpriz yok. **Windows %95,78**, **MacOS %0,90**, **Linux** ise **%0,18** kullanım oranlarına sahipler.

![][4]

Windows versiyonlarında da ilerleme aynı seyirde devam ediyor. Lider **Windows 7**‘nin, kullanım oranı **%52,70**‘e ulaşırken, **Windows XP**‘nin kullanım oranı ise **%37,87**‘ye geriledi. **Windows Vista** ise **%4,93**‘lük bir kullanım oranına sahip.

![][5]

Çözünürlüklerde de geniş ekran cihazların kullanım oranlarının arttığını görmekteyiz. En çok kullanılan çözünürlük olan **1366×768**‘in kullanım oranı **%23,55**‘e yükselirken, takipçisi **1024×768** çözünürlüklü cihazlar **%20,27**‘lik kullanım oranına gerilediler. İlgi çekici bir veri de şu ki, 1280 piksel altındaki genişliğe sahip cihazların toplam kullanım oranının %25′lere kadar gerilemiş olduğu. Bu da web siteleri tasarlarken ve önyüzlerini kodlarken, artık 1280 piksel genişliği öncelikli olarak dikkate almamız gerektiğinin bir göstergesi.

![][6]

Mobil işletim sistemlerinin kullanım oranlarını verirken bugüne kadar iOS işletim sistemine sahip iPhone, iPad ve iPhone’u ayrı ayrı veriyorduk. Bu aydan itibaren bu 3 cihazı -diğerleri için yaptığımız gibi- sahip oldukları ortak işletim sistemi olan iOS adıyla gruplayarak vereceğiz. Bu şekilde baktığımız **iOS** işletim sisteminin kullanım oranının **%57,15** gibi ciddi bir farkla önde olduğunu görüyoruz. 4 aydır kullanım oranı artan **Android** işletim sisteminin kullanım oranı ise **%29,19**‘a yükseldi. Diğer 3 işletim sistemi de kullanım oranlarında pay kaybettiler: **SymbianOS %10,16**‘ya, **Blackberry %2,75**‘e, **Windows Phone** ise **%0,20**‘ye geriledi.

Temmuz ayında haziran ayı verileriyle birlikte olmak üzere.

Not: Veriler Google Analytics’den alınmaktadır. Mobil platform istatistikleri sadece mobil tarayıcılardan gelen ziyaretçileri kapsamaktadır. Mobil uygulamalar dahil değildir.

   [1]: /images/posts/istatistikler/2012-05/tarayici.png
   [2]: /images/posts/istatistikler/2012-05/ie.png
   [3]: /images/posts/istatistikler/2012-05/os.png
   [4]: /images/posts/istatistikler/2012-05/win.png
   [5]: /images/posts/istatistikler/2012-05/cozunurluk.png
   [6]: /images/posts/istatistikler/2012-05/mobil.png
