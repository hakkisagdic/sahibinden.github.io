---
layout: post
title: "Sahibinden.com Haziran 2012 ziyaretçi teknoloji istatistikleri"
description: 2012 Haziran ayında Türk internet kullanıcılarının teknolojik eğiliminin seyrini görelim
category: genel
author: muratcorlu
tags: [android, browser stats, chrome, Internet Explorer, ios, mobil, tarayıcı istatistikleri, windows]
comments: true
share: true
---

Haziran ayı verileriyle tekrar karşınızdayız.

![][1]

Haziran ayı Google Chrome’un Internet Explorer ile arasındaki farkı açmaya başladığı ay olarak karşımıza çıktı. Neredeyse tüm sahibinden.com ziyaretçilerinin yarısına erişen **Google Chrome %45,06**‘lık kullanım oranıyla Türkiye’de en çok kullanılan tarayıcı olduğunu perçinledi. Düşüşü devam eden **Internet Explorer** ise **%38,47**‘ye geriledi. Firefox, Safari ve Opera’nın da kullanım oranındaki düşüşler devam etti: **Firefox %12,49**, **Safari %2,02** ve **Opera %0,5**‘lik kullanım oranlarına sahipler.

![][2]

Internet Explorer versiyonlarında, IE9 haricindeki tüm versiyonlarda hızlı düşüş devam ediyor. **Internet Explorer 9** kullanım oranını **%16,41**‘e yükseltirken, **Internet Explorer 8 %18,28**‘e, **Internet Explorer 7 %3,41**‘e, **Internet Explorer 6** ise **%0,34**‘e geriledi.

![][3]

İşletim sistemlerinde bir sürpriz yok ancak Windows’un kullanım oranını daha da yükselttiğini görüyoruz. Mobil cihazların kullanım oranlarının bile gerisinde kalan MacOS ve Linux işletim sistemleri daha da geriledi ve **MacOS %0,76**, **Linux** ise **%0,15** kullanım oranlarında kaldılar. **Windows**‘un kullanım oranı ise **%96,22**.

![][4]

Windows işletim sistemi versiyonlarında da bugüne kadarki seyir devam ediyor. En çok kullanılan işletim sistemi olan **Windows 7**, kullanım oranını **%54,75**‘e yükseltirken, düşüleri devam eden **Windows XP %36,55**‘e, **Windows Vista ise %4,64**‘e geriledi.

![][5]

[Geçen ayki yazımızda][6] bildirdiğimiz gibi, geniş ekranların kullanım oranları gitgide artıyor. En çok kullanılan çözünürlük **1366×768 %24,60**‘lık kullanım oranına sahipken, takipçisi **1024×768 %19,67**‘lik kullanım oranına sahip.

![][7]

Tarayıcı kullanım oranlarında 1 yılda Google’ın Chrome ile Microsoft’un Internet Explorer’ına yaptığı atağın bir benzerini, mobil işletim sistemi kullanım oranlarında yine Google’ın Android işletim sistemiyle Apple’ın iOS’ine karşı yaptığını söyleyebiliriz. Geçen ayki veriye göre %5 civarında bir kullanım oranını kaybeden **iOS** işletim sistemi **%52,45**‘e gerilerken, geçen aya göre yine yaklaşık %5′lik bir yükseliş sergileyen **Android** işletim sistemi de **%34,63**‘lük kullanım oranına erişti. 3. sıradaki **SymbianOS %10,01**‘e, **Blackberry %2,26**‘ya, **Windows** ise **%0,14**‘e geriledi.

Ağustos ayında temmuz ayı verileriyle birlikte olmak üzere.

Not: Veriler Google Analytics’den alınmaktadır. Ayrıntılı halini [Google Docs dokümanımızda][8] görebilirsiniz. Mobil platform istatistikleri sadece mobil tarayıcılardan gelen ziyaretçileri kapsamaktadır. Mobil uygulamalar dahil değildir.

   [1]: /images/posts/istatistikler/2012-06/tarayici.png
   [2]: /images/posts/istatistikler/2012-06/ie.png
   [3]: /images/posts/istatistikler/2012-06/os.png
   [4]: /images/posts/istatistikler/2012-06/win.png
   [5]: /images/posts/istatistikler/2012-06/cozunurluk.png
   [6]: /yazi/sahibinden-com-mayis-2012-ziyaretci-teknoloji-istatistikleri/
   [7]: /images/posts/istatistikler/2012-06/mobil.png
   [8]: https://docs.google.com/spreadsheet/ccc?key=0Aja5dcebauxBdEJhTFYwcGZEN1o3ckFSS3oxZ0hXREE
