---
layout: post
title: "Sahibinden.com Eylül 2012 ziyaretçi teknoloji istatistikleri"
description: 2012 Eylül ayında Türk internet kullanıcılarının teknolojik eğiliminin seyrini görelim
category: genel
author: muratcorlu
tags: [android, browser stats, chrome, Internet Explorer, ios, mobil, tarayıcı istatistikleri]
comments: true
share: true
---

2 aylık bir aradan sonra, sahibinden.com ziyaretçilerinin aylık teknoloji kullanım ortalamalarını sunduğumuz yazı dizimize devam ediyoruz. Bu yazımızda ara verdiğimiz Temmuz ve Ağustos aylarına ait geriye dönük bilgileri de aktararak 3 aylık bu süreçteki ilginç değişimlere dikkatinizi çekeceğiz.

![][1]

Sitemizde verdiğimiz [Haziran ayına ait son istatistiklerde][2] Google Chrome Internet Explorer’la arasındaki farkı ciddi oranda açmaya başlamıştı. Temmuz ayında ise uzun zamandır ilk kez Internet Explorer’da yükselme, Google Chrome’da ise düşüş görüldü. Temmuz ayında kullanım oranı %42′ye gerileyen **Google Chrome** daha sonraki aylarda tekrar yükseliş sürecine girdi ve Eylül ayı ortalamasında **%43,78**‘e geldi. Temmuz ayında uzun zamandır ilk kez yükseliş yaşayan **Internet Explorer** ise %40,25′e ulaştığı kullanım oranından sonra tekrar düşüşe geçerek Eylül ayı ortalamasında **%38,33**‘e geriledi. **Firefox**‘un uzun zamandır gösterdiği istikrarlı ve yavaş düşüş son 3 ayda da devam etti ve kullanım oranı **%11,76**‘ya kadar düştü. Küçük bir kıpırdanma gördüğümüz **Safari** kullanım oranını **%3,08**‘e yükseltirken, **Opera** ise %1′in altındaki seyrine devam ederek, **%0,69**‘da kaldı.

![][3]

Internet Explorer versiyonlarında ciddi değişiklikler olmadı. Düşüşüne devam eden **Internet Explorer 8** hâlâ en çok kullanılan Internet Explorer sürümü ve eylül ayı ortalamasında **%17,59**‘luk kullanım oranına sahip. Yükseliş trendi oldukça yavaşlayan **Internet Explorer 9 %17,03**‘lük kullanım oranına yükseldi. Hızlı düşüşü son 4 aydır yavaşlayan **Internet Explorer 7** ise **%3,36**‘ya geriledi. Internet Explorer 10′un 26 Ekim’de duyrulacak olmasıyle birlikte bu oranlarda ciddi değişimler gelebilir. Google da geçtiğimiz günlerde 15 Kasımdan itibaren Internet Explorer 8′e destek vermeyeceğini [duyurmuştu][4].

![][5]

İşletim sistemlerinde çok şaşırtıcı bir değişim yok. Ancak ileride bahsedeceğimiz üzere, mobil cihazların kullanım oranındaki artışa bağlı olarak Windows işletim sistemi kullanım oranlarında küçük bir düşüş göze çarpıyor. Haziran ayında kullanım oranı ortalaması %96,22 olan **Windows**, Eylül ayı ortalamasında **%93,90**‘a geriledi. **Mac OS** işletim sisteminde son 3 ayda bir yükselme görüldü ve kullanım oranını **%1,15**‘e yükseltti. **Linux** ise **%0,23**‘te kaldı.

![][6]

Windows versiyonlarının kullanım oranlarında da neredeyse 3 aydır hiçbir değişiklik olmadı. **Windows XP %35,55**, **Windows Vista %3,99** ve **Windows 7 %53,99** kullanım oranlarına sahipler.

![][7]

Ekran çözünürlüklerinde en belirgin değişim 1024×600 ekran çözünürlüğünün %0,3′lük yükselişi oldu. Bunun en çok kullanılan 5 çözünürlük şu şekilde: **1366×768 %24,33**, **1024×768 %19,10**, **1280×800 %11,02**, **1280×1024 %7,55** ve **1440×900 %6,21**‘lik kullanım oranlarına sahipler.

![][8]

Son 3 ayda mobil cihazların kullanım oranı neredeyse 2 kat artarak **%4,15**‘e yükseldi. Bunda tatilcilerin ne kadar etkisi olduğunu ilerleyen aylarda göreceğiz. Mobil işletim sistemlerinde ise lide **iOS** küçük kayıplarına devam ederek **%50,76**‘lık kullanım oranına geriledi. İstikrarlı yükselişine devam eden **Android** ise **%37,64** kullanım oranına ulaştı. Diğer mobil işletim sistemleri gerilemeye devam etti: **SymbianOS %8,42**, **Blackberry %1,79** ve **Windows %0,16** kullanım oranlarına sahipler.

Ekim ayı istatistiklerinde görüşmek dileğiyle.

Not: Veriler Google Analytics’den alınmaktadır. Ayrıntılı halini [Google Docs dokümanımızda][9] görebilirsiniz. Mobil platform istatistikleri sadece mobil tarayıcılardan gelen ziyaretçileri kapsamaktadır. Mobil uygulamalar dahil değildir.

   [1]: /images/posts/istatistikler/2012-09/tarayici.png
   [2]: http://labs.sahibinden.com/yazi/sahibinden-com-haziran-2012-ziyaretci-teknoloji-istatistikleri/
   [3]: /images/posts/istatistikler/2012-09/ie.png
   [4]: http://googleappsupdates.blogspot.com/2012/09/supporting-modern-browsers-internet.html
   [5]: /images/posts/istatistikler/2012-09/os.png
   [6]: /images/posts/istatistikler/2012-09/win.png
   [7]: /images/posts/istatistikler/2012-09/cozunurluk.png
   [8]: /images/posts/istatistikler/2012-09/mobil.png
   [9]: https://docs.google.com/spreadsheet/ccc?key=0Aja5dcebauxBdEJhTFYwcGZEN1o3ckFSS3oxZ0hXREE
