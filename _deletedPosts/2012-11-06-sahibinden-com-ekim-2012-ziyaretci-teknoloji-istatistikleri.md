---
layout: post
title: "Sahibinden.com Ekim 2012 ziyaretçi teknoloji istatistikleri"
description: 2012 Ekim ayında Türk internet kullanıcılarının teknolojik eğiliminin seyrini görelim
category: genel
author: muratcorlu
tags: [android, browser stats, chrome, firefox, Internet Explorer, ios, mobil, tarayıcı istatistikleri, windows]
comments: true
share: true
---

Ekim ayı istatistikleriyle tekrar beraberiz.

![][1]

Tarayıcı kullanım istatistiklerinde yaz başında yaşanan hareketlenmeden sonra tekrar istikrarlı yönelim devam ediyor. Lider **Chrome**‘un yükselişine devam ederek ortalama** %44,41** kullanım oranına ulaştığı ekim ayında, **Internet Explorer** da düşüşüne devam ederek **%37,65**‘e geriledi. Firefox’un durmayan kan kaybı bu ay da devam etti ve **%11,40**‘a geriledi. Safari’nin yazdan itibaren yükselişi ise dikkat çekici. **Safari** ekim ayı ortalamasında **%3,27**‘lik kullanım oranına yükseldi. **Opera** ise **%0,69**‘luk kullanım oranıyla ekim ayını sonlandırdı.

![][2]

Ekim ayının en önemli gelişmelerinden birinin ayın sonuna doğru Internet Explorer 10′un, Windows 8 ile birlikte kullanıma sunulması oldu. Henüz istatistiklere girebilecek kadar Windows 8 ve Internet Explorer 10 kullanıcısı olmamasına rağmen, 1 yıldan fazla zamandır %1′lik kullanım oranının altında olan ve sitemizde de destek vermediğimiz Internet Explorer 6′yı artık raporlarımızdan çıkarmanın vaktinin geldiğine inanıyoruz.

**IE 9**‘un birkaç aydır yaklaşık aynı sevilerde devam eden kullanım oranı bu ay da devam etti ve **%17,10**‘luk kullanım oranında kaldı. Takipçisi **IE 8** de neredeyse aynı oranla, **%17,01** ile ekim ayını kapattı. Önyüz geliştiricilerinin IE 6′dan sonra, piyasadan çekilmesini heyecanla beklediği **IE 7** ise, aylardır çok küçük düşüşlerle kullanıcı kitlesini koruyarak **%3,20**‘lik kullanım oranında kaldı.

![][3]

İşletim sistemlerinde kullanıcıların mobil ortamları tercih etmesinin ve mobil ortamlarda Windows’un yok denecek kadar az bir kitleye sahip olmasının bir sonucu olarak olarak, Windows kullanım oranı düşmeye devam ediyor. **Windows**‘un** %93,41**‘lik kullanım oranına sahip olduğu Ekim ayında, **MacOs** **%1,21**, **Linux** ise **%0,23**‘te kaldı.

![][4]

**Windows 8**‘in hayata merhaba dediği ekim ayında henüz yeni Windows sürümünün etkisini göremedik. **Windows 7**‘nin kullanım oranı artmaya devam ederek **%54,68**‘e yükselirken, **Windows Vista** da **%3,83**‘e geriledi. **Windowx XP**‘nin kullanım oranı ise **%34,49**.

![][5]

Ekran çözünürlüklerinde çok küçük hareketlenmeler dışında kayda değer bir değişim olmadı. **1366×768** çözünürlüğe sahip bilgisayarlar sahibinden.com ziyaretçilerinin **%24,92**‘lik bölümünü oluşturuyor.

![][6]

Mobil ziyaretçilerin oranı artmaya devam ediyor. Ekim ayı boyunca sahibinden.com’u ziyaret edenlerin **%4,55**‘i mobil cihazlardan geldiler. Mobil işletim sistemlerinde ise Android yükselişini sürdürürken, diğer mobil işletim sistemlerinin kullanım oranları düşmeye devam etti. Lider mobil işletim sistemi **iOS %50,82**‘lik kullanım oranına sahipken, takipçisi **Android** işletim sistemi **%38,62**‘ye yükseldi. **Symbian OS %7,54**, **Blackberry %1,63**, **Windows** ise **%0,15** kullanım oranlarında kaldı.

Kasım ayı verilerinde görüşmek üzere.

Not: Veriler Google Analytics’den alınmaktadır. Ayrıntılı halini [Google Docs dokümanımızda][7] görebilirsiniz. Mobil platform istatistikleri sadece mobil tarayıcılardan gelen ziyaretçileri kapsamaktadır. Mobil uygulamalar dahil değildir.

   [1]: /images/posts/istatistikler/2012-10/tarayici.png
   [2]: /images/posts/istatistikler/2012-10/ie.png
   [3]: /images/posts/istatistikler/2012-10/os.png
   [4]: /images/posts/istatistikler/2012-10/win.png
   [5]: /images/posts/istatistikler/2012-10/cozunurluk.png
   [6]: /images/posts/istatistikler/2012-10/mobil.png
   [7]: https://docs.google.com/spreadsheet/ccc?key=0Aja5dcebauxBdEJhTFYwcGZEN1o3ckFSS3oxZ0hXREE
